---
draft: false
title: "Norvegia🧀 er ukens prisbombe uke 31 "
snippet: "Denne uken har Bunnpris virkelig spisset blyanten og kjører Norvegia🧀 for 95,18/kg på enkeltpakning. Dette er uten sidestykke det beste tilbudet denne uken."
image:
  {
    src: "https://images.unsplash.com/photo-1593720213428-28a5b9e94613?&fit=crop&w=430&h=240",
    alt: "full stack web development",
  }
publishDate: "2024-07-28 08:00"
category: "Tilbudsuken"
author: "Bjarte Olsen"
tags: [tilbud]
---

Denne uken har Bunnpris virkelig spisset blyanten og kjører Norvegia🧀 for 95,18/kg på enkeltpakning. Dette er uten sidestykke det beste tilbudet denne uken. Matkroken og Prix kjører tilbud på Norvegia til 99/kg, men da må du kjøpe 2 stk – til en høyere kilopris. Etter vinterens og vårens ostekrig har prisen på folkefavoritten steget jevnt oppover og koster i dag 125,- for 830g hos Spar, det gir en kilopris på 150 kroner. Her sparer du over en femtilapp på kiloen, eller 1/3. Husk at ost kan fryses, men taper noe smak, passer da best til pizza, gratinering, toast eller annen matlaging.
🐟

Kiwi fortsetter med god pris på fersk Lerøy ørretfilet til 244/kiloen. Rema har tilsvarende pris på fersk laksefilet fra egen merkevare – påfallende lik pris, men fra egen merkevare burde de egentlig kunne gjøre det rimeligere enn det Norgesgruppen (Kiwi) får levert fra Lerøy, som er en uavhengig produsent, men med et langt samarbeid med Norgesgruppen bak seg.
🌭🥩

Kjedene tømmer lagrene for grillmat med masse tilbud på pølser og marinert kjøtt. Her er det også verdt å ta en titt i datohyllene for å se om det ligger noen kupp i din lokale butikk. Skal du unngå ultraprosessert mat er det stort sett lurt å holde seg unna de ferdigmarinerte produktene.

Om du finner andre tilbud du mener er gode, eller tema du ønsker at vi tar for oss her, gi oss et vink på post@matlat.no
